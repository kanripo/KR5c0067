# -*- mode: mandoku-view -*-
#+TITLE: 道德真經四子古道集解
#+DATE: 2015-08-29 00:17:51
#+PROPERTY:  LASTPB <PB KR5c0067_SJB_010-120107a>
#+PROPERTY: BASEEDITION HFL
#+PROPERTY: WITNESS ZTDZ
#+PROPERTY: LASTPB  <md:KR5c0067_HFL_001-020b>
#+PROPERTY: JUAN 2
<md:KR5c0067_HFL_002-001a>¶<pb:KR5c0067_SJB_002-120049a>
道德眞經四子古道集解卷之二¶
　　　　古襄寇才質集¶
　　　持而盈之章第九(此章通玄經言末/世天子公侯而志)¶
　　　(驕用心奢廣不可長乆驕奢亡國也/南華經曰古聖毁志之勃富貴驕奢)¶
　　　(二者勃志也不動胸中則正/正則虚靜無爲而無不爲也)¶
持而盈之¶
　南華經曰盈則溢矣不可自滿也¶
不如其已¶
　通玄經微明篇曰持而盈之不如其已¶
揣而鋭之¶<md:KR5c0067_HFL_002-001b>¶

　南華經曰鋭則挫矣不可自驕也¶
不可長保¶
　通玄經曰揣而鋭之不可長保沖虚經曰¶
　揣利害不如其已¶
金玉滿堂¶
　通玄經曰古者聖王處大滿而不溢故能¶
　長乆末世滿溢者亡¶
莫之能守¶
　通玄經曰處大不溢盈而不虧所以長守¶
　富也末世不能守之失天下也¶<md:KR5c0067_HFL_002-002a>¶
<pb:KR5c0067_SJB_002-120049b>
富貴而驕¶
　通玄經曰生而貴者驕生而富者奢末世¶
　富貴驕奢者亡¶
自遺其咎¶
　通玄經曰富貴不以明自鑑而能無爲非¶
　而不亡者寡矣¶
功成名遂¶
　通玄經曰天地極則反盈則損日月是也¶
　日中則移月滿則虧而況於人乎¶
身退天之道¶<md:KR5c0067_HFL_002-002b>¶

　通玄經曰主驕則恣恣則極物而不亡者¶
　未之有也故功遂身退天道然也¶
　　　載營魄章第十(此章南華經天道篇/言夫虚靜柔弱平易)¶
　　　(無爲純粹素朴此六者道之形體也/天地之平而道德之至故帝王聖人)¶
　　　(休慮息心焉休則虚靜無爲而天下/治無不爲也是故太古神人眞人至)¶
　　　(人聖人道人德人體之以虚靜柔弱/平易無爲純粹素樸與物雜至德)¶
　　　(天地之道故謂之神聖至眞之/人無爲守天下故能長乆也)¶
載營魄抱一¶
　通玄經曰太古神人體道虚靜曰虚無者¶
　道之舍也虚者中無載也嗜欲不載虚之¶<md:KR5c0067_HFL_002-003a>¶
<pb:KR5c0067_SJB_002-120049c>
　至也機械智巧不載於心君通於一而萬¶
　事畢南華經曰神人者上神乗光與形滅¶
　亡此之謂神人¶
能無離乎¶
　南華經曰古之人内直善道無爲其一者¶
　與天爲徒今之人外曲禮敬有爲不一者¶
　與人爲徒¶
專氣致柔¶
　通玄經曰太古聖人體道守柔弱曰柔者¶
　道之剛也弱者道之强也柔弱者道之用¶<md:KR5c0067_HFL_002-003b>¶

　也積柔成剛積弱成强不積而成未之有¶
　也南華經曰聖治者官施而不失其宜拔¶
　舉而不失其能畢見其情事而行其所爲¶
　行言自爲而天下化手撓顧指四方之民¶
　莫不俱至此之謂聖治¶
能如嬰兒乎¶
　南華經曰古之人外化而内不化無爲守¶
　其内而不爲其外今之人内化而外不化¶
　有爲爲其外而不守其内¶
滌除玄覽¶<md:KR5c0067_HFL_002-004a>¶
<pb:KR5c0067_SJB_002-120050a>
　通玄經曰太古至人體道守平易曰平者¶
　心無累也無所好憎平之至也平易者道¶
　之素也平易恬淡此天地之平也南華經¶
　曰至人者用心若鐘不將不迎應物而不¶
　藏故能勝物而不傷此之謂至人¶
能無疵乎¶
　南華經曰古之人無爲治其内而不有爲¶
　治其外今之人有爲治其外而不無爲治¶
　其内¶
愛民治國¶<md:KR5c0067_HFL_002-004b>¶

　通玄經曰太古道人體守無爲曰無爲者¶
　守靜也守靜能爲天下王清靜者道之鑒¶
　也一而不變靜之至也所謂無爲者非謂¶
　其引之不來推之不去迫而不應感而不¶
　動堅滯而不流捲握而不散謂其私好不¶
　害於公道邪欲不傷於正德故常虚而無¶
　爲見素抱樸不與物雜謂之曰無爲¶
能無爲乎¶
　通玄經曰古之人味道不舍也今之人舍¶
　道不味也釋道而任學者危棄德而用才¶<md:KR5c0067_HFL_002-005a>¶
<pb:KR5c0067_SJB_002-120050b>
　者困¶
天門開闔¶
　通玄經曰太古眞人體道守純粹曰純粹¶
　者道之幹也不與物雜粹之至也靜而與¶
　陰同閉動而與陽同開能至於無淫樂即¶
　無不樂也無不樂即至樂極矣此眞人遊¶
　純粹之道也南華經曰古者眞人其寢不¶
　夢其覺無憂其神純粹其魂不罷虚無恬¶
　淡乃合天德純粹而不雜此養神之道也¶
　純粹之道唯神是守故素也者謂其無所¶<md:KR5c0067_HFL_002-005b>¶

　與雜也純也者謂其不虧其神也能體純¶
　素謂之眞人¶
能無雌乎¶
　通玄經曰今上觀眞人之倫深原道德之¶
　意下考世俗之行乃足以羞也恥澆薄不¶
　淳¶
明白四達¶
　通玄經曰太古德人體道守素樸曰不憂¶
　不樂德之至也孔子問道老子曰正汝形¶
　一汝視天和將至攝汝智正汝度神將來¶<md:KR5c0067_HFL_002-006a>¶
<pb:KR5c0067_SJB_002-120050c>
　舍德將爲汝容道將爲汝居瞳子若新生¶
　之犢而無求其故形若枯木心若死灰眞¶
　其實知而不以曲故自持恢恢無心可謀¶
　明白四達能無知乎南華經曰德人者居¶
　無思行無慮不藏是非美惡四海之内共¶
　利之之爲悦共給之之爲安怊乎若嬰兒¶
　之失其母也儻乎若行而失其道也財用¶
　有餘而不知其所自來飲食取足而不知¶
　其所從此謂德人之容¶
能無知乎¶<md:KR5c0067_HFL_002-006b>¶

　通玄經曰上古之人明白入素無爲復樸¶
　大正不險故民易道至忠復樸民無僞匿¶
　今後世之人以聰明爲治者勞心而不明¶
　以智慮爲治者苦心而無功¶
生之畜之¶
　通玄經曰此六守者先王所以無爲守天¶
　下故能爲大道生畜無爲之君是謂玄德¶
生而不有¶
　南華經曰生而不有¶
爲而不恃¶<md:KR5c0067_HFL_002-007a>¶
<pb:KR5c0067_SJB_002-120051a>
　南華經曰爲而不恃¶
長而不宰¶
　南華經曰長而不宰¶
是謂玄德¶
　通玄經曰太古聖人執玄德於心而化馳¶
　若神不發號令移風易俗其惟心行神化¶
　無爲也孰知不言之教不道之道芒乎大¶
　哉後世若有能知此之謂天府無爲之道¶
　也¶
　　　三十輻章第十一(此章南華經馬蹄/篇言吾意古之善)¶<md:KR5c0067_HFL_002-007b>¶

　　　(治天下者規矩不然古者彼民有常/性織而衣耕而食是謂同德一而不)¶
　　　(黨命曰天放人民淳樸無工巧焉後/世陶者曰我善治埴圓者中規方者)¶
　　　(中矩匠人曰我善治木曲者中鈎直/者應繩夫埴木之性豈欲中規矩鈎)¶
　　　(繩哉然且世世稱之曰而陶匠善治/埴木生其巧僞此亦後世治天下者)¶
　　　(教土木之工巧僞之過也古者白玉/不毁孰爲珪璋純樸不殘孰爲犠樽)¶
　　　(故殘樸以爲器後世工匠巧作之過/也洞靈經曰古者至治之代輿服純)¶
　　　(素則人不勝羡嗜欲希微而服役樂/業矣治國之宗也後世衰末之代輿)¶
　　　(服文巧則流俗炎慕人不忠潔而恥/樸貴華矣夫恥樸貴華之謂浮浮者)¶
　　　(亂國之梯也故後世五帝創/作車室三器恥樸貴華矣)¶
三十輻共一轂¶<md:KR5c0067_HFL_002-008a>¶
<pb:KR5c0067_SJB_002-120051b>
　通玄經曰上古爲國之道工無淫巧其車¶
　素而不雕三十輻共一轂¶
當其無有車之用¶
　通玄經曰後世工爲奇巧車輿極於雕琢¶
　歷歲不成無益於用有益於費¶
埏埴以爲器¶
　通玄經曰古者爲國之道工無淫巧其器¶
　素而不飾¶
當其無有器之用¶
　通玄經曰後世工爲奇巧器用遂於刻鏤¶<md:KR5c0067_HFL_002-008b>¶

　歷歲不成無益於費¶
鑿户牖以爲室¶
　南華經曰古者巢居穴處謂之有巢氏晝¶
　食橡栗暮栖木上¶
當其無有室之用¶
　通玄經曰後世處一主之勢竭百姓之力¶
　以奉耳目之欲志專於宫室臺榭溝池苑¶
　囿洞靈經曰時事不襲奪之以土功是謂¶
　大凶沖虚經曰齊魯多機巧有善土木者¶
故有之以爲利¶<md:KR5c0067_HFL_002-009a>¶
<pb:KR5c0067_SJB_002-120051c>
　通玄經曰今器有形者逐事也逐事者成¶
　器也故有功以爲利利器喪道也¶
無之以爲用¶
　通玄經曰古道無形者作始也作始者樸¶
　也故無名以爲用用樸不器也¶
　　　五色章第十二(此章南華經言古者/至樂活身唯無爲幾)¶
　　　(存末世人也孰能得無爲哉夫天下/之所尊者富貴壽善也所樂者身安)¶
　　　(厚味美服好色音聲也所下者貧賤/夫惡也所苦者身不得安逸口不得)¶
　　　(厚味形不得美服目不得好色耳不/得音聲若不得者則大憂以懼其於)¶
　　　(形也傷身損性亦愚癡哉且夫失性/有五一曰五色亂目使目不明二曰)¶<md:KR5c0067_HFL_002-009b>¶

　　　(五聲亂耳使耳不聰三曰五臭薰鼻/困搜中顙四曰五味濁口使口厲爽)¶
　　　(五曰取捨亂心使性飛揚羽旄之容/色之末也鐘皷之音樂之末也口徹)¶
　　　(爲甘味之末也此五末者皆生民損/命之大害也此戒末世王者好聲色)¶
　　　(禽荒失/天下也)¶
五色令人目盲¶
　通玄經九守篇曰一曰五色亂目使目不¶
　明南華經曰目觀錦繡彩艷之色以惑其¶
　意遺忘其業可謂亂矣¶
五音令人耳聾¶
　通玄經曰二曰五聲亂耳使耳不聰南華¶<md:KR5c0067_HFL_002-010a>¶
<pb:KR5c0067_SJB_002-120052a>
　經曰耳營鐘鼓管籥之聲以惑其意遺忘¶
　其業可謂亂矣¶
五味令人口爽¶
　通玄經曰三曰五味亂口使口生瘡南華¶
　經曰五臭薰鼻困惾中顙五味濁口使口¶
　厲爽口兼於芻豢醪醴之味以惑其意遺¶
　忘其業可謂亂矣¶
馳騁田獵令人心發狂¶
　通玄經曰四曰取捨亂心使性飛揚馳騁¶
　田獵以奪民時以罷民力衰世之主刳胎¶<md:KR5c0067_HFL_002-010b>¶

　焚郊覆巢毁卵焚林而畋竭澤而魚鳳凰¶
　不翔麒麟不遊沖虚經曰邯鄲之民以正¶
　月之旦獻鳩於簡子簡子大悦厚賞之客¶
　問其故簡子曰正旦放生示有恩也客曰¶
　民知君欲放生故競而捕之死者衆矣君¶
　如欲生之不如禁民勿捕捕而放之恩過¶
　不相補矣¶
難得之貨令人行妨¶
　通玄經曰末世求貨者爭難而爲寳珠玉¶
　貴而天下爭衰世之主鑿山石挈金玉剔¶<md:KR5c0067_HFL_002-011a>¶
<pb:KR5c0067_SJB_002-120052b>
　蚘蜄消銅鐵萬物不滋¶
是以聖人¶
　沖虚經曰今天下之人皆迷於聲色臭味¶
　是非孰能正之通玄經曰爲正之本在去¶
　聲色君子行正氣小人行邪氣内便於性¶
　外合於義循理而動不繫於物者正氣也¶
　推於滋味淫於聲色不顧後患者邪氣也¶
爲腹¶
　通玄經曰目好色耳好聲鼻好香口好味¶
　合而悦之不離利害嗜欲也耳目口鼻不¶<md:KR5c0067_HFL_002-011b>¶

　知所欲皆心爲之制各得其所由此觀之¶
　欲不可勝亦明矣¶
不爲目¶
　通玄經曰目悦五色口惟滋味耳淫五聲¶
　鼻香五臭七竅交爭以害一性日引邪欲¶
　竭其天和身且不能治奈治天下何¶
故去彼取此¶
　通玄經曰故去彼取此天殃不起得於此¶
　者忘於彼則咎去福來¶
　　　寵辱章第十三(此章南華經言古聖/去志之勃名利榮顯)¶<md:KR5c0067_HFL_002-012a>¶
<pb:KR5c0067_SJB_002-120052c>
　　　(二者勃志也不動胸中則正正則虚/靜無爲也唐以天下讓許由許由不)¶
　　　(受又讓於子州支父子州支父曰以/我爲天子猶之可也雖然我適有幽)¶
　　　(憂之病方且治之未暇治天下也夫/天下至重也而不以害其生又況他)¶
　　　(物乎唯無以天下爲者可以寄託天/下也舜以天下讓善卷曰余立於宇)¶
　　　(宙之中冬日衣皮毛夏日衣葛絺春/耕種形足以勞動秋收歛身足以休)¶
　　　(食日出而作日入而息逍遥於天地/之間而心意自得吾何以天下爲哉)¶
　　　(悲夫子之不知余也遂不受於是去/而入深山莫知其處况乎戰國亂世)¶
　　　(之君爭名競利亡身滅國者榮貴患/身也可以讓王寄託天下尊生貴身)¶
　　　(故能/長乆)¶
寵辱若驚¶<md:KR5c0067_HFL_002-012b>¶

　沖虚經曰名者賔也身者實也名者實之¶
　賔而悠悠者趨名而已有名則尊榮名亡¶
　則卑辱尊榮則逸樂順性者也卑辱則憂¶
　苦犯性者也¶
貴大患若身¶
　沖虚經曰夫守名而累身將恤危亡之¶
　不殺豈徒逸樂憂苦之間哉¶
何謂寵辱若驁¶
　南華經曰榮辱立然後覩所病敢不愼乎¶
寵爲上¶<md:KR5c0067_HFL_002-013a>¶
<pb:KR5c0067_SJB_002-120053a>
　通玄經道原篇曰富貴有名有名者尊寵¶
　也高賢爲上矣¶
辱爲下¶
　通玄經曰貧賤無名無名者卑辱也卑賤¶
　任下矣¶
得之若驚¶
　通玄經曰利爲福始利與害同門¶
失之若驚¶
　通玄經曰福爲禍先禍與福同鄰¶
是謂寵辱若驚¶<md:KR5c0067_HFL_002-013b>¶

　南華經曰定乎内外之分辯乎榮辱之境¶
何謂貴大患若身¶
　通玄經曰今之春秋以爲大患者利害禍¶
　福不可不察也¶
吾所以有大患者¶
　通玄經曰志有所欲忘其所患¶
爲吾有身¶
　通玄經曰愚者惑於小利而忘其大患¶
及吾無身¶
　通玄經曰不求名則無患不求利則無害¶<md:KR5c0067_HFL_002-014a>¶
<pb:KR5c0067_SJB_002-120053b>
吾有何患¶
　通玄經曰身以全爲本富貴其寄也¶
故貴以身爲天下¶
　通玄經上仁篇曰古之能尊生者雖富貴¶
　不以名傷身雖貧賤不以利累形今受先¶
　祖之遣爵必重生之所由來遠矣而輕失¶
　之豈不惑於名利哉貴以身治天下可以¶
　寄天下愛以身治天下所以託天下矣¶
若可寄天下¶
　南華經曰大王亶父居邠狄人攻之事之¶<md:KR5c0067_HFL_002-014b>¶

　以皮帛犬馬珠玉皆不受狄人之所求土¶
　地也大王亶父曰與人之兄居而殺其弟¶
　與人之父居而殺其子吾不忍也子皆勉¶
　居矣爲吾臣與爲人臣奚爲異且吾聞之¶
　不以所用養害所養因杖策而去之民相¶
　連而從之遂成國於岐山之下夫大王亶¶
　父可謂能尊生矣¶
愛以身爲天下¶
　南華經曰古之能尊生者雖富貴不以養¶
　傷身雖貧賤不以利累形今世之人居高¶<md:KR5c0067_HFL_002-015a>¶
<pb:KR5c0067_SJB_002-120053c>
　官尊爵者皆重失之見利輕亡其身豈不¶
　惑哉故貴以身於爲天下則可以託天下¶
　愛以身於爲天下則可以寄天下¶
若可託天下¶
　南華經曰越人三世殺其君王子搜患之¶
　逃於丹穴而越國無君求王子搜不得從¶
　之丹穴王子搜不肯出越人薰之以艾乗¶
　以玉輿王子搜援綏登車仰天而呼曰君¶
　乎君乎獨不可以捨我乎王子搜非惡爲¶
　君惡爲君之患也若王子搜者可謂不以¶<md:KR5c0067_HFL_002-015b>¶

　國傷生矣此固越人所欲得爲君也¶
　　　視之不見章第十四(此章沖虚經天/瑞篇言昔者聖)¶
　　　(人因陰陽虚無之道以統天地之有/形夫有形天地者生於陰陽無形之)¶
　　　(道則天地有形從道陰陽無形而生/故有太易有太初有太始有太素故)¶
　　　(太易者神之始也太初者氣之始也/太始者形之始也太素者質之始也)¶
　　　(天地氣形質具而相離故曰混沌混/沌者言天地相混沌而相離也視之)¶
　　　(不見聽之不聞循之不得故曰大道/道無形埒謂之自然若能太古造化)¶
　　　(天地之始陰陽混沌是謂太極大/道之綱紀爲八十一章之首焉)¶
視之不見名曰夷¶
　沖虚經曰太初者氣之始也視之不見通¶<md:KR5c0067_HFL_002-016a>¶
<pb:KR5c0067_SJB_002-120054a>
　玄經曰太初有名視之不見其色是謂虚¶
　無之氣實出於虚無色而使天地色焉¶
聽之不聞名曰希¶
　沖虚經曰太易者神之始也又曰太極聽¶
　之不聞通玄經曰太極有名聽之不聞其¶
　聲是謂陰陽至神有生於無無聲而使天¶
　地聲焉¶
搏之不得名曰微¶
　沖虚經曰太始者精之始也搏之不得通¶
　玄經曰太始有名搏之不得其形是謂微¶<md:KR5c0067_HFL_002-016b>¶

　妙之狀形生於微無形而使天地形焉¶
此三者不可致詰¶
　通玄經曰大道陰陽靜而無體無色無聲¶
　所以論道不可言也道無問問無應南華¶
　經曰道無問問無應不可言也心困焉不¶
　能知口闢焉不能議¶
故混而爲一¶
　沖虚經曰太素者質之始也言天地氣形¶
　質具而未相離謂之混沌通玄經曰天地¶
　未形混而爲一¶<md:KR5c0067_HFL_002-017a>¶
<pb:KR5c0067_SJB_002-120054b>
其上不皦其下不昧¶
　南華經曰夫道無形在太極之先而道不¶
　爲高在六極之下而道不爲深¶
繩繩不可名¶
　通玄經曰道至大者無形狀樸至大者無¶
　度量¶
復歸於無物是謂無狀之狀¶
　通玄經曰道者陰陽和氣所謂無狀之狀¶
無物之象是謂恍惚¶
　南華經曰無有之道視無狀貌杳然空然¶<md:KR5c0067_HFL_002-017b>¶

　終日視之而不見色聽之而不聞聲搏之¶
　而不得形是謂恍惚虚無之道通玄經曰¶
　天道恍惚無際遠不可止近無所終是謂¶
　大道之經¶
迎之不見其首隨之不見其後¶
　南華經曰太清之道其始無首其終無尾¶
　無始終也¶
執古之道以御今之有¶
　南華經曰冉求問於孔子曰未有天地可¶
　知古始之道邪仲尼曰可古道猶今天地¶<md:KR5c0067_HFL_002-018a>¶
<pb:KR5c0067_SJB_002-120054c>
　也無古無今無始無終¶
能知古始¶
　沖虚經曰昔者聖人因陰陽虚無之道以¶
　統天地之有形天地者生於陰陽虚無之¶
　道¶
是謂道紀¶
　沖虚經曰則天地有形從道陰陽無形而¶
　生故有太易有太極有太初有太始有太¶
　素是謂道紀¶
　　　古之善爲士章第十五(此章通玄經/守弱篇言古)¶<md:KR5c0067_HFL_002-018b>¶

　　　(者三皇有戒之器命曰侑巵其虚則/正其盈則覆夫物盛則衰日中則移)¶
　　　(月滿則虧樂終則悲是故聰明廣智/守之以愚多聞博辯守之以狹德施)¶
　　　(天下守之以讓武力勇毅守之以畏/富貴廣大守之以儉此七者先王所)¶
　　　(以無爲守天下故能長乆也服此道/者不欲盈夫唯不盈是故弊不新成)¶
　　　(上古聖人善治天下者/無爲之道七守謙也)¶
古之善爲士者¶
　通玄經上仁篇曰古之善爲天下者¶
微妙玄通¶
　通玄經曰聖人執道虚靜微妙以成其德¶
　而無爲也玄通大治而無不爲也¶<md:KR5c0067_HFL_002-019a>¶
<pb:KR5c0067_SJB_002-120055a>
深不可識¶
　通玄經曰無爲而無不爲也故爲天下有¶
　容¶
夫唯不可識¶
　通玄經曰能得其容無爲而有功不得其¶
　容動作必凶¶
故强爲容¶
　通玄經曰故爲天下容曰豫兮其若冬涉¶
　大川猶兮其若畏四鄰儼兮其若容涣兮¶
　其若冰之液敦兮其若樸混兮其若濁廣¶<md:KR5c0067_HFL_002-019b>¶

　兮其若谷此爲天下容¶
豫若冬涉川¶
　通玄經曰豫兮其若冬涉大川者不敢行¶
也不敢行者退不敢先守退讓也¶
猶若畏四鄰¶
　通玄經曰猶兮其若畏四鄰者恐四傷者¶
　守柔弱不敢矜¶
儼若客¶
　通玄經曰儼兮其若客者謙欽敬也謙欽¶
　敬者自卑下尊敬人也¶<md:KR5c0067_HFL_002-020a>¶
<pb:KR5c0067_SJB_002-120055b>
涣若冰將釋¶
　通玄經曰涣兮其若冰之液者不敢積藏¶
　也不敢積藏者自損弊不敢堅也¶
敦兮其若樸¶
　通玄經曰敦兮其若樸者不敢廉成自虧¶
　缺不敢全也¶
曠兮其若谷¶
　通玄經曰曠兮其若谷者不敢勝盈也不¶
　敢勝盈者見不足不敢自賢也¶
混兮其若濁¶<md:KR5c0067_HFL_002-020b>¶

　通玄經曰混兮其若濁者不敢明清也不¶
　敢明清者處濁辱而不敢新鮮也¶
孰能濁以靜之徐清¶
　通玄經曰濁以靜之徐清¶
孰能安以乆動之徐生¶
　通玄經曰冲以虚之徐盈¶
保此道者¶
　通玄經曰夫道退故能先守柔弱故能矜¶
　自卑下故能高自損弊故實堅自虧缺故¶
　成全見不足故能賢處濁辱故新鮮服此¶<md:KR5c0067_HFL_002-021a>¶
<pb:KR5c0067_SJB_002-120055c>
　道者不欲盈¶
不欲盈¶
　通玄經曰古者三皇有誡之器名曰侑巵¶
　其虚則正其盈則覆¶
夫唯不盈故能弊不新成¶
　通玄經曰夫唯不盈是以弊不新成道無¶
　爲而無不爲也¶
　　　致虚極章第十六(此章南華經言古/士不導引而壽無)¶
　　　(不忘心養神也無不有道守靜也此/天地之道聖人無爲之德也故曰夫)¶
　　　(恬淡寂寞虚靜無爲比天地之平道/德之質也聖人休慮息心平易恬淡)¶<md:KR5c0067_HFL_002-021b>¶

　　　(則憂患不能入邪氣不能襲故其德/全而神不虧年壽長矣故純粹而不)¶
　　　(雜靜一而不變淡而無爲此養神之/道也夫道無爲可傳而不可受可得)¶
　　　(而不可見彭祖得之於道上自有虞/下至五霸凡八百歲矣太上老君得)¶
　　　(之於道五百餘歲莫知其所/終古聖守靜延命千歲也)¶
致虚極¶
　通玄經道原篇曰古聖賢治身而賤治人¶
　幾於道矣故曰至虚極也守靜篤也¶
守靜篤¶
　通玄經曰守靜篤無爲者守靜也沖虚經¶
　曰莫若虚莫若靜虚靜者得其居也¶<md:KR5c0067_HFL_002-022a>¶
<pb:KR5c0067_SJB_002-120056a>
萬物並作¶
　通玄經曰萬物並作春生夏長也¶
吾以觀其復¶
　通玄經曰吾以觀其復秋收冬藏也¶
夫物芸芸¶
　南華經曰春氣發而百草生萬物芸芸動¶
　也¶
各復歸其根¶
　南華經曰正得秋而萬寳成名復歸其根¶
　靜也¶<md:KR5c0067_HFL_002-022b>¶

歸根曰靜¶
　通玄經曰草木之有根故再實之木其根¶
　必傷南華經曰草木之倒植者過半而不¶
　知其病然靜可以補病眥搣可以休老寧¶
　可以止遽¶
靜曰復命¶
　南華經曰今己爲物也欲復歸其根不以¶
　難乎其易也其唯大人乎通玄經曰太古¶
　眞人呼吸陰陽而群生莫不仰其德以和¶
　順當此之時領理隱密自成純樸純樸未¶<md:KR5c0067_HFL_002-023a>¶
<pb:KR5c0067_SJB_002-120056b>
　散而萬物大優¶
復命曰常¶
　通玄經曰至伏犠神農軒轅氏昧昧懋懋¶
　皆欲離其童蒙之心而覺悟乎天地之間¶
　其德順而不一¶
知常曰明¶
　通玄經曰五帝唐虞之世竅領天地綱紀¶
　四時調和陰陽于是萬民莫不悚身而思¶
　戴聽而視故治而不亂三王夏殷之世嗜¶
　欲連於物聰明誘於外性命失其眞¶<md:KR5c0067_HFL_002-023b>¶

不知常¶
　通玄經曰施及周室淳散樸離道以爲文¶
　學之僞險德以爲禮樂之行智巧萌生祖¶
　學以疑聖華誣以脅衆天下澆漓¶
妄作凶¶
　通玄經曰五霸戰國諸侯背叛民人以攻¶
　撃爲業災害生禍亂作舉兵爲難攻城濫¶
　殺使陣死伏尸數十萬老弱飢寒而死者¶
　不可勝計自此之後天下未嘗得安其性¶
　命也¶<md:KR5c0067_HFL_002-024a>¶
<pb:KR5c0067_SJB_002-120056c>
知常容¶
　通玄經曰靜則同虚則通至德無爲萬物¶
　皆容¶
容乃公¶
　通玄經曰欲尸名者必生事事生則捨公¶
　就私背道而任欲是故公道行而私欲塞¶
　也¶
公乃王¶
　南華經曰靜而聖動而王無爲也而尊¶
王乃天¶<md:KR5c0067_HFL_002-024b>¶

　　通玄經曰清虚者天之明也¶
天乃道¶
　通玄經曰清靜者道之鑒也洞靈經曰虚¶
　者道之體靜者道之地¶
道乃乆¶
　通玄經曰虚靜之道天長地乆¶
殁身不殆¶
　通玄經曰養命之本在於虚靜南華經曰¶
　大無爲治於天下小無爲養於身命¶
道德眞經四子古道集解卷之二¶

