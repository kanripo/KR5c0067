# -*- mode: mandoku-view; -*-
#+DATE: 2015-08-29 00:17:47.878766
#+TITLE: 道德真經四子古道集解
#+PROPERTY: DZID  DZ0684
#+PROPERTY: SOURCE  正統道藏，三家本，1988，12—41 十卷（六、七、八卷原缺） 洞神部玉訣類
#+PROPERTY: BASEEDITION HFL
#+PROPERTY: WITNESS HFL
#+PROPERTY: LASTPB <pb:KR5c0067_SJB_001-120042a>
#+PROPERTY: JUAN 1
#+PROPERTY: ID KR5c0067
<pb:KR5c0067_HFL_001-001a>¶
道德眞經四子古道集解卷之一¶
　　　　古襄寇才質集¶
　　　道可道章第一(此章南華經言天地/無爲不言之教者古)¶
　　　(之所大也而三皇之所以共美也古/之王天下者奚爲哉天地無爲而已)¶
　　　(矣古者大道不稱大辯不言道昭而/不道言辯而不及後世孰知不言之)¶
　　　(教不道之道若有能知此之謂天府/大道無爲天地不言之大教矣天常)¶
　　　(無欲無爲自/化無教言也)¶
道可道¶
　通玄經道原篇曰夫仁義事生者應變而¶
　動變生於時無常之行故道可道非常道¶
<pb:KR5c0067_HFL_001-001b>¶
　也¶
非常道¶
　洞靈經曰後世仁義禮樂人事小成之道¶
　曰可之教飾辭政敗非常道也¶
名可名¶
　通玄經曰書學者人言之所生也言出於¶
　智智者詐僞不知於道夫著於竹帛之書¶
　鏤於金石之言可傳於人者非藏書也故¶
　名可名非常名也¶
非常名¶
<pb:KR5c0067_HFL_001-002a>¶
　洞靈眞經曰後世多誦方書或學技藝通¶
　說之言曰可言之言翦巧綺濫非常言也¶
無名天地之始¶
　通玄經曰無名則無形大道無形即靜而¶
　無爲大常之道不道之道芒乎大哉此之¶
　謂天府大道無教也¶
有名萬物之母¶
　通玄經曰有名則有形天地有形即靜而¶
　不言大常之言不言之言芒乎大哉此之¶
　謂天府天地無言也¶
<pb:KR5c0067_HFL_001-002b>¶
常無欲以觀其妙¶
　南華經曰有天道焉無爲而尊天道也天¶
　地大智無爲閑閑大道無爲自然之妙也¶
常有欲以觀其徼¶
　南華經曰有人道焉有爲而卑人道也人¶
　學小智有爲閒閒人道有爲而微倖也通¶
　玄經曰有爲也則傷而微末也¶
此兩者¶
　通玄經曰循天者與道遊也隨人者爲俗¶
　學也南華經曰天道之與人道也相去遠¶
<pb:KR5c0067_HFL_001-003a>¶
　矣不可不察也¶
同出¶
　南華經曰合異以爲同通玄經曰聖人從¶
　事於教同心而同歸¶
而異名¶
　南華經曰散同以爲異通玄經曰後世五¶
　帝三王殊事而異路五帝異道而覆天下¶
　三王殊事因時而變而異言也¶
同謂之玄¶
　通玄經曰上古聖人與天同心與道同體¶
<pb:KR5c0067_HFL_001-003b>¶
　謂之無爲玄妙大道矣¶
玄之又玄¶
　南華經曰夫道深之又深而能物焉神之¶
　又神而能精焉¶
衆妙之門¶
　通玄經曰道者一立而生萬物故萬事之¶
　根皆出道之一門南華經曰萬物有乎生¶
　而莫見其根有乎出而莫見其門其來無¶
　跡其往無涯無門無房四達之皇皇也¶
　　　天下皆知章第二(此章通玄經言聖/人者通於靈府與)¶
<pb:KR5c0067_HFL_001-004a>¶
　　　(造化者爲人執玄德於心而化馳若/神無一言而大動天下是以天心動)¶
　　　(化者也是故不言之教芒乎大哉不/言之辯不道之道若或通焉謂之天)¶
　　　(府大道無爲天地不言之教萬物自/化不用小成美有爲言民惡不善也)¶
天下¶
　通玄經曰後世無道治天下天下之賊也¶
　有爲也則爲天下用而不足治上有爲也¶
　下亦有爲也¶
皆知美之爲美¶
　通玄經微明篇曰後世知學淺於道矣古¶
　不知學淺於道矣今之知學外於欲矣古¶
<pb:KR5c0067_HFL_001-004b>¶
　不知學内於性矣後世孰知知學爲不知¶
　道古不知學爲知道乎故天下皆知美之¶
　爲美斯惡矣¶
斯惡矣¶
　通玄經曰夫道不可以聰聞聰聞非道乃¶
　學也道不可以明見明見非道乃學也道¶
　不可以辯言辯言非道乃學也斯惡矣¶
皆知善之爲善¶
　南華經無始曰古不知學深於道矣今知¶
　之學淺於道矣弗知内性知學外欲於是¶
<pb:KR5c0067_HFL_001-005a>¶
　泰清中而歎曰古弗知學乃知乎道後世¶
　孰知不知之知乃知道乎故天下皆知善¶
　之爲善斯不善矣¶
斯不善矣¶
　南華經曰夫道不可以聰聞聰聞非道乃¶
　學也道不可以明見明見非道乃學也道¶
　不可以辯言辯言非道乃學也斯不善矣¶
故有無之相生¶
　通玄經曰人君之道有無相生也¶
難易之相成¶
<pb:KR5c0067_HFL_001-005b>¶
　通玄經曰古者以正教化易而必成後世¶
　以邪教化難而必敗捨其易必成從事於¶
　難必敗故難易相成也¶
長短之相形¶
　通玄經曰古者民童蒙長短不相形後世¶
　有爲長短之相形¶
高下之相傾¶
　通玄經曰古者民童蒙高下不相傾輕重¶
　均則衡不傾無偏覆也後世高下之相傾¶
音聲之相和¶
<pb:KR5c0067_HFL_001-006a>¶
　南華經曰大人之教若聲之於響通玄經¶
　曰如響之應聲上唱下和也¶
前後之相隨¶
　南華經曰大人之教若形之於影通玄經¶
　曰如影之像形前後相隨也¶
是以聖人¶
　通玄經曰大道之本在於法天上聖法天¶
　法天者法天地之道也虚靜無爲是謂天¶
　地¶
處無爲之事¶
<pb:KR5c0067_HFL_001-006b>¶
　通玄經曰古王道者處無爲之事¶
行不言之教¶
　通玄經曰古王道者行不言之教¶
萬物¶
　南華經曰今計物之爲數不止於萬而期¶
　曰萬物者以數之多者號而讀之也故曰¶
　萬物¶
作而不辭¶
　南華經曰天不産而萬物育地不産而萬¶
　物化¶
<pb:KR5c0067_HFL_001-007a>¶
生而不有¶
　通玄經曰道生物也莫見其所養而萬物¶
　長此之謂神明無爲之道¶
也爲而不恃¶
　通玄經曰道成物也莫見其所爲而萬物¶
　成此之謂神明無爲之道也¶
功成不居¶
　通玄經曰不居者無爲也無爲則不居無¶
　名無言也大道無爲不知所爲者而功自¶
　成¶
<pb:KR5c0067_HFL_001-007b>¶
夫唯不居¶
　通玄經曰不居者即處無爲不動無言也¶
是以不去¶
　南華經曰道之無爲而才自然矣至人之¶
　於德也不修而物不能離焉¶
　　　不尚賢章第三(此章南華經天道篇/言古者帝王之德以)¶
　　　(天地爲宗以道德爲主以無爲爲常/無爲也則用天下而有餘是以太古)¶
　　　(聖人之治天下虚心實腹乃無爲也/常使民無知無欲不敢有爲不尚賢)¶
　　　(貴貨無爲/則治也)¶
不尚賢¶
<pb:KR5c0067_HFL_001-008a>¶
　南華經曰上古大道至德之世不尚賢不¶
　使能上如摽枝民如野鹿¶
使民不爭¶
　通玄經下德篇曰後世人之情性皆願賢¶
　己而疾不及人願賢即爭心生疾不及人¶
　則怨爭生怨爭生則心亂而氣逆古者聖¶
　王退爭怨爭怨不生即心治而氣順故曰¶
　不尚賢使民不爭¶
不貴難得之貨¶
　通玄經上義曰古者爲國之道其導民也¶
<pb:KR5c0067_HFL_001-008b>¶
　不貴難得之貨不重無用之物¶
使民不爲盜¶
　南華經曰古者藏金於山藏珠於淵不利¶
　貨財也¶
不見可欲¶
　通玄經曰古聖不見可欲心與神靜乃無¶
　欲也¶
使心不亂¶
　通玄經曰後世人君好色弗使風儀而國¶
　家昏亂其積至於淫泆之難矣故治人者¶
<pb:KR5c0067_HFL_001-009a>¶
　愼所以感之沖虚經曰後世君淫民淫古¶
　聖淡然無欲而民自樸¶
是以聖人之治¶
　通玄經曰爲治之本務在無爲是以聖人¶
　之治虚無寂漠脩自然之道淡然無爲而¶
　天下治¶
虚其心¶
　通玄經曰其聽治也虚心得道聖人虚心¶
　無有者見不足也見不足故能成其賢奢¶
　者不長¶
<pb:KR5c0067_HFL_001-009b>¶
實其腹¶
　通玄經曰古者聖人守内而不失外則胸¶
　腹充實而嗜欲寡也¶
弱其志¶
　通玄經曰其聽治也弱志得道志弱事强¶
　安靜不能不慮而得¶
强其骨¶
　通玄經曰古者至人之治也棄其聰明滅¶
　其文章即合於神明無爲之道神眀得其¶
　内者五藏寧思慮平筋骨勁强耳目聰明¶
<pb:KR5c0067_HFL_001-010a>¶
　堅强而不匱無所不逮¶
常使民¶
　南華經曰古者無爲也則用天下而有餘¶
　治上無爲也下亦無爲也¶
無知無欲¶
　南華經曰古者同乎無知其德不離同乎¶
　無欲則民素樸¶
使夫知者不敢爲也¶
　南華經曰上必無爲而用天下下必有爲¶
　爲天下用此不易之道也¶
<pb:KR5c0067_HFL_001-010b>¶
爲無爲¶
　通玄經曰爲無爲事無事知不知也南華¶
　經曰帝王之務在於無爲¶
則無不治矣¶
　通玄經曰古者聖人淡然無爲而無不爲¶
　也淡然無治而無不治也¶
　　　道沖章第四(此章南華經言夫道沖/和之氣和養萬物也無)¶
　　　(所不在是處有之在螻蟻蠢物無不/養育何其道下挫其鋭邪在瓦甓土)¶
　　　(石無不成就何其道愈甚散其紛邪/在稊稗草木無不生成其道愈下和)¶
　　　(其光耶在屎溺糞壤不揀穢汙同其/塵也湛兮似或存吾不知其大象乃)¶
<pb:KR5c0067_HFL_001-011a>¶
　　　(誰氏之子象帝之/先天象道之氣也)¶
道沖¶
　通玄經曰大道陰陽和氣澄清¶
而用之¶
　通玄經微明篇曰道沖而用之又不滿也¶
或不盈¶
　通玄經曰道者和氣沖而不盈¶
淵兮似萬物之宗¶
　南華經曰天道沖和之氣生成萬物也無¶
　所不在是處有之¶
<pb:KR5c0067_HFL_001-011b>¶
挫其鋭¶
　通玄經曰夫道挫其鋭者無暴惡也¶
解其紛¶
　通玄經曰夫道解其紛無爭亂也¶
和其光¶
　通玄經曰夫道和其光者無怨逆也¶
同其塵¶
　通玄經曰夫道和其塵同塵穢也¶
湛兮似或存¶
　通玄經曰天以之清湛然澄靜¶
<pb:KR5c0067_HFL_001-012a>¶
吾不知誰之子¶
　南華經曰吾不知其誰氏之子¶
象帝之先¶
　南華經曰冉求問於仲尼曰未有形道之¶
　子孫而以有形天地子孫可乎仲尼曰可¶
　有形先天地生者皆物邪物於物者道非¶
　物物¶
　　　天地章第五(此章南華經知北遊篇/言天地有大美而不言)¶
　　　(四時有明法而不議萬物有成理而/不說古聖人者原天地無爲之美達)¶
　　　(萬物自然之理是故聖人無爲大聖/不作觀於天地無爲之謂也不教仁)¶
<pb:KR5c0067_HFL_001-012b>¶
　　　(義小成有爲多言之事以百姓爲草/狗隨聖人之風聲自然偃化天下治)¶
　　　(也)¶
天地不仁¶
　通玄經自然篇曰天地之道以德爲主道¶
　爲之命物以自正至微其内不以事貴不¶
　須禮而莊故道立而不教明照而不察道¶
　立而不教者不奪人能也明照而不察者¶
　不害其事也夫教道者逆於德害於物故¶
　陰陽四時五行同道而異理萬物同情而¶
　異形智者不相教能者不相受故天地不¶
<pb:KR5c0067_HFL_001-013a>¶
　仁以萬物爲芻狗¶
以萬物爲芻狗¶
　通玄經曰天地非有爲焉正其道而物自¶
　然陰陽四時非生萬物也雨露時降非養¶
　草木也神明接陰陽和萬物生矣¶
聖人不仁¶
　通玄經曰聖人立法以導民之心各使自¶
　然故生者無德死者無怨夫慈愛仁義者¶
　近狹之道也狹者入大而迷近者行遠而¶
　惑聖人入大不迷行遠不惑常虚自守可¶
<pb:KR5c0067_HFL_001-013b>¶
　以爲極是謂天德故聖人不仁以百姓爲¶
　芻狗¶
以百姓爲芻狗¶
　通玄經曰百姓聽上如草從風其於化也¶
　若風之靡草¶
天地之間¶
　南華經曰地籟則衆竅是也夫籟者大塊¶
　噫氣其名爲風吹萬不同而使其自然也¶
　咸其自取萬物怒號者其誰使耶¶
其猶橐籥乎¶
<pb:KR5c0067_HFL_001-014a>¶
　南華經曰人籟則比竹是已風唯無作作¶
　則萬物鳴號動而爲聲也泠風則小和飄¶
　風則大和猶吹人籟比竹管籥之聲乎¶
虚而不屈¶
　通玄經曰上聖法天虚靜無爲治天地之¶
　道也知虚靜之道乃能終始是謂天地也¶
動而愈出¶
　沖虚經曰唐之治天下遊於康衢聞兒童¶
　謡曰立我蒸民莫匪爾極不識不知順帝¶
　之則唐喜問曰誰教爾爲此謡言乎童兒¶
<pb:KR5c0067_HFL_001-014b>¶
　曰古詩也¶
多言數窮¶
　通玄經曰後世民知書而道衰知數而德¶
　衰任數者勞而無功書數者人言之所生¶
　也言出於智智者詐僞不知於道多言數¶
　窮不如守中沖虚經曰齊魯多機巧有善¶
　書數者¶
不如守中¶
　通玄經曰爲教之本在去小成體道者佚¶
　而不窮神化無爲天下相應微矣此所謂¶
<pb:KR5c0067_HFL_001-015a>¶
　天地不言之教芒乎大哉後世若有能知¶
　此之謂天府大道無爲天地不言之教矣¶
　　　谷神章第六(此章南華經言大道無/形有情鬼神帝生天生)¶
　　　(地天得一氣清虚主其運也地得一/氣安寧處其用也故天地谷神不死)¶
　　　(是謂陰陽玄牝造化之神玄牝陰陽/之門户是運天地根天則綿綿若存)¶
　　　(地則用之不勤/道天地之根也)¶
谷神不死¶
　沖虚經曰天地常生常化者無時不生無¶
　時不化四時爾谷神不死¶
是謂玄牝¶
<pb:KR5c0067_HFL_001-015b>¶
　沖虚經曰大道常生常化無物不生無物¶
　不化陰陽爾是謂玄牝¶
玄牝之門¶
　沖虚經曰大道陰陽疑獨其道不可窮玄¶
　牝之門¶
是謂天地根¶
　沖虚經曰天地四時往復其際不可終是¶
　謂天地根¶
綿綿若存¶
　沖虚經曰綿綿若存通玄經曰大道至神¶
<pb:KR5c0067_HFL_001-016a>¶
　綿綿若存故能天運南華經曰天其運也¶
用之不勤¶
　沖虚經曰用之不勤南華經曰地處用也¶
　通玄經曰用之不勤故能地□¶
　　　天長地乆章第七(此章南華經則陽/篇言大道者氣之)¶
　　　(大者也天地者形之大者也道者爲/之公天地無私也故能長乆是以古)¶
　　　(之聖人將欲禪位爲帝者奉天至公/無私覆載也天下長乆後其身而身)¶
　　　(先外其身而身存以/其無私耶故成其私)¶
天長地乆¶
　南華經曰天無私覆無不覆也地無私載¶
<pb:KR5c0067_HFL_001-016b>¶
　無不載也¶
天地所以能長且乆者¶
　通玄經曰大道者氣之大者也天地者形¶
　之大者也道者爲之公天地無私也故能¶
　長乆¶
以其不自生¶
　南華經曰若天之自高地之自厚日月之¶
　自明夫何脩長焉以其不自生故能長乆¶
故能長生¶
　通玄經曰天地無私去也無私就也故能¶
<pb:KR5c0067_HFL_001-017a>¶
　長乆¶
是以聖人¶
　沖虚經曰唐召於舜襌以天下舜不辭而¶
　受之南華經曰帝王殊襌三代殊繼差其¶
　時逆其俗者謂之篡夫當其時順其俗者¶
　謂之義之徒¶
後其時¶
　通玄經曰天地之道先以後爲主聖人法¶
　道之退者所以自後也後以自安¶
而身先¶
<pb:KR5c0067_HFL_001-017b>¶
　通玄經曰退則故能先此天地之所成也¶
　以退取先矣¶
外其身¶
　通玄經曰天地之道大以小爲本聖人法¶
　道之小者所以自卑也卑以自衛¶
而身存¶
　通玄經曰小則故能大此天道之所成也¶
　以亡取存¶
非以其無私耶¶
　通玄經曰古者聖人與天地相保公正無¶
<pb:KR5c0067_HFL_001-018a>¶
　私¶
故能成其私¶
　南華經曰上古聖人無私德也其無私德¶
　其無私福¶
　　　上善若水章第八(此章通玄經道原/篇言夫水之爲道)¶
　　　(也上天爲雨露下地爲潤澤萬物不/得不生百事不得不成任天下取與)¶
　　　(禀受萬物與天地共同是謂至德水/柔近於道夫上古聖人法天善道若)¶
　　　(水之/上善)¶
上善若水¶
　通玄經曰天下莫柔弱於水¶
<pb:KR5c0067_HFL_001-018b>¶
水善利萬物¶
　通玄經曰夫水之爲道也上天爲雨露萬¶
　物不得不生¶
又不爭¶
　通玄經曰水流不爭疾去而不遲¶
處衆人之所惡¶
　通玄經曰澤及蚊蟯而不求報¶
故幾於道¶
　通玄經曰水與天地洪同是謂至德水柔¶
　近於道¶
<pb:KR5c0067_HFL_001-019a>¶
居善地¶
　通玄經曰水之爲道也下地爲潤澤萬物¶
　不得不生¶
心善淵¶
　通玄經曰水廣不可極深不可測¶
與善仁¶
　通玄經曰水則富贍天下而不旣德¶
言善信¶
　通玄經曰夫水有餘補不足任天下取與¶
政善治¶
<pb:KR5c0067_HFL_001-019b>¶
　通玄經曰夫水息耗滅益過於不訿¶
事善能¶
　通玄經曰夫水利貫金石强勝天下¶
動善時¶
　通玄經曰夫水禀受萬物而無先後¶
夫唯不爭¶
　通玄經曰夫水所以能成天地至德者以¶
　其綽約潤達也¶
故無尤矣¶
　通玄經曰夫水之爲道也百事不得不成¶
<pb:KR5c0067_HFL_001-020a>¶
　長極無窮遠淪無涯大苞羣生施百姓而¶
　無費¶
¶
¶
道德眞經四子古道集解卷之一¶
¶
¶
¶
¶
¶
<pb:KR5c0067_HFL_001-020b>¶
¶
¶
¶
¶
¶
¶
¶
¶
¶
