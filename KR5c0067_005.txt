# -*- mode: mandoku-view -*-
#+TITLE: 道德真經四子古道集解
#+DATE: 2015-08-29 00:17:51
#+PROPERTY:  LASTPB <PB KR5c0067_SJB_010-120107a>
#+PROPERTY: BASEEDITION HFL
#+PROPERTY: WITNESS ZTDZ
#+PROPERTY: LASTPB  <md:KR5c0067_HFL_004-021b>
#+PROPERTY: JUAN 5
<md:KR5c0067_HFL_005-001a>¶<pb:KR5c0067_SJB_005-120071b>
道德眞經四子古道集解卷之五¶
　　　　古襄寇才質集¶
　　　知人者智章第三十三(此章南華經/言古者聖人)¶
　　　(毁志之勃貴富顯嚴名利此六者勃/志也不動胸中則正正則虚靜無爲)¶
　　　(而無不爲也是以古之聖人有知人/之智自知之明有勝人之力自勝之)¶
　　　(强有知足之富强行之志有斯六德/也生有德業不失其所之乆死有而)¶
　　　(名不亡永傳之壽故名/六德乆壽也知人者智)¶
知人者智¶
　通玄經曰知賢之謂智智莫大於知人知¶
　人則無亂政¶<md:KR5c0067_HFL_005-001b>¶

自知者明¶
　通玄經曰愛賢之謂仁敬賢之謂禮¶
勝人者有力¶
　通玄經下德篇曰勝人者有力能用人力¶
　者必得人心者也能得人心者必自得者¶
　也¶
自勝者强¶
　通玄經曰自勝者强能强者必用人力者¶
　也未有得己而失人者也未有失己而得¶
　人者也¶<md:KR5c0067_HFL_005-002a>¶
<pb:KR5c0067_SJB_005-120071c>
知足者富¶
　通玄經曰足用之本在於省儉不須財而¶
　富¶
强行者有志¶
　通玄經曰古者不以賤爲危不醜窮無人¶
　非¶
不失其所者乆¶
　通玄經曰故知生之情者不務生之所無¶
　以爲知命之情者不憂命之所無奈何¶
死而不亡者壽¶<md:KR5c0067_HFL_005-002b>¶

　通玄經曰君子雖死亡其名不滅名聲傳¶
　於後世何往而不壽¶
　　　大道汎兮章第三十四(此章南華經/言莫神於天)¶
　　　(莫富於地莫大於帝王故帝王之德/配天地之富貴此古聖人乗天地之)¶
　　　(富貴馳養萬物而用人羣愛養之道/也經不爲大萬物歸之故能成其天)¶
　　　(下之大遵/道養民也)¶
大道汎兮¶
　南華經曰以道汎觀而萬物之應備汎愛¶
　萬物天地一體也¶
其可左右¶<md:KR5c0067_HFL_005-003a>¶
<pb:KR5c0067_SJB_005-120072a>
　通玄經曰大道無所不可可在其理見可¶
　不趍見不可不去可與不可相爲左右相¶
　爲表裏¶
萬物恃之¶
　南華經曰夫道𩐎萬物而不爲戾澤及萬¶
　世而不爲仁¶
以生而不辭¶
　通玄經曰夫道者萬物恃之以生莫知其¶
　德¶
功成不名有¶<md:KR5c0067_HFL_005-003b>¶

　通玄經曰大常之道生物而不有莫知其¶
　德¶
愛養萬物而不爲主¶
　通玄經曰大常之道收藏畜積而不加富¶
　布施禀受而不益貧愛養萬物而不爲主¶
常無欲可名於小¶
　南華經曰刻彫萬物衆形而道不爲巧作¶
　不爲而自成¶
萬物歸之不爲主可名於大¶
　通玄經曰大常之道化成而不宰洞靈經¶<md:KR5c0067_HFL_005-004a>¶
<pb:KR5c0067_SJB_005-120072b>
　曰道者不爲謀府不爲事官其功至妙不¶
　爲功主¶
是以聖人¶
　通玄經曰是以聖人以道汎愛愛下故能¶
　成其大¶
終不爲大¶
　通玄經曰古之善爲君者法於江海江海¶
　愛下終不爲大百川歸之故能成其大¶
故能成其大¶
　南華經曰夫道惠施以此爲大觀於天下¶<md:KR5c0067_HFL_005-004b>¶

　　　執大象章第三十五(此章南華經言/上古神農之世)¶
　　　(卧則居居起則于于民知其母不知/其父與麋鹿共處耕而食織而衣無)¶
　　　(有相害爭競之心此大道之世至/德之隆也執道安泰天下太平也)¶
執大象¶
　通玄經曰執道者德全德全者聖人之道¶
　也古者三皇得道之統立於中央無爲爲¶
　之而合乎道無爲言之而通乎德¶
天下往往而不害¶
　通玄經曰古者災害不生禍亂不作天下¶
　和平治之本也¶<md:KR5c0067_HFL_005-005a>¶
<pb:KR5c0067_SJB_005-120072c>
安平泰¶
　南華經曰古者智謀不用必歸其天此之¶
　謂太平治之本也¶
樂與餌¶
　南華經曰甘其食樂其俗¶
過客止¶
　南華經曰安其居通玄經曰古聖人之牧¶
　民也使各便其性安其居處無由相過¶
道之出口¶
　通玄經曰夫道不可以辯言言而非道也¶<md:KR5c0067_HFL_005-005b>¶

　古道不言而治¶
淡乎其無味¶
　通玄經曰夫道者淡然無欲漠然無爲淡¶
　兮無味不慮而得¶
視之不足見¶
　通玄經曰夫道不可以明見見而非也任¶
　目而明視者勞心而不明待目而照見其¶
　於爲治難矣視知其明謂之失道古者不¶
　視而見¶
聽之不足聞¶<md:KR5c0067_HFL_005-006a>¶
<pb:KR5c0067_SJB_005-120073a>
　通玄經曰夫道不可以聰聞聞而非也以¶
　耳聽治苦心而無功待耳而聰聽其於爲¶
　治難矣聽知所聞謂之失道古者不聽而¶
　聰¶
用之不可旣¶
　通玄經文子問曰王者得其百姓歡心爲¶
　之奈何老子曰若江海即是也淡乎無味¶
　用之不旣先小而後大¶
　　　將欲歙之章第三十六(此章南華眞/經胠篋篇言)¶
　　　(善人不得聖人之道不立盜賊不得/聖智之道不行天下之善人少而不)¶<md:KR5c0067_HFL_005-006b>¶

　　　(善人多則聖知之利天下也少而害/天下也多魯酒薄而邯鄲圍聖人生)¶
　　　(而大盜起故掊擊緘縢扃鐍之聖智/縱捨斗斛權衡之盜賊而天下始治)¶
　　　(矣故曰魚不可脱於淵國之利器不/可以示人斗斛權衡之器生盜竊也)¶
將欲歙之必固張之¶
　南華經曰後世雖重聖智而治天下則是¶
　重利盜竊也爲之斗斛以量之則并與斗¶
　斛而竊之¶
將欲弱之必固强之¶
　南華經曰後世聖人生智而大盜起爲之¶
　權衡以稱之則并與權衡而竊之¶<md:KR5c0067_HFL_005-007a>¶
<pb:KR5c0067_SJB_005-120073b>
將欲廢之必固興之¶
　南華經曰古者聖人而智已死則大盜不¶
　起天下平而無事後世爲之符璽以信之¶
　則并與符璽以竊之¶
將欲奪之必固與之¶
　南華經曰後世聖人若智不死大盜不止¶
　爲之仁義以矯之則并與仁義而竊之¶
是謂微明¶
　通玄經微明篇曰道可以陰可以陽可以¶
　幽可以明約而能張幽而能明含陰吐陽¶<md:KR5c0067_HFL_005-007b>¶

　而章三光先敬小微然後大明¶
柔弱勝剛强¶
　通玄經曰道可以弱可以强可以柔可以¶
　剛柔而能剛弱而能强始於柔弱成於剛¶
　强積柔成剛積弱成强¶
魚不可脱於淵¶
　南華經曰夫函車之獸介而離山則不免¶
　網罟之患吞舟之魚碭而失水則螻蟻苦¶
　之故禽獸不厭高魚鼈不厭深若泉乾涸¶
　魚相處於陸地相呴以濕相濡以沬不能¶<md:KR5c0067_HFL_005-008a>¶
<pb:KR5c0067_SJB_005-120073c>
　救涸不如相忘於江湖魚相造乎水相造¶
　乎水者穿池而養給故曰魚不可脱於淵¶
國之利器¶
　南華經曰後世聖人者天下之利器也非¶
　所以明天下之聖智生盜竊也若竊仁義¶
　并斗斛權衡符璽珠玉之利者雖有軒冕¶
　之賞弗能勸斧鉞之威弗能禁此重利盜¶
　賊而使不可禁者是乃後世聖人利器教¶
　民之過也聖人不厭樸不如相忘於道術¶
　人相造乎道相造乎道者無事而生定故¶<md:KR5c0067_HFL_005-008b>¶

　曰國之利器不可以示人¶
不可以示人¶
　南華經曰絶聖棄智大盜乃止擿玉毁珠¶
　小盜不起焚符破璽而民樸鄙掊斗折衡¶
　而民不爭不可以示人¶
　　　道常無爲章第三十七(此章南華經/言夫一道無)¶
　　　(爲覆載萬物者也洋洋乎大哉是故/君子不可以不刳心無爲於道焉無)¶
　　　(爲爲之之謂大無爲言之之謂德大/德而已矣古者無爲自化天下大治)¶
　　　(也)¶
道常無爲¶<md:KR5c0067_HFL_005-009a>¶
<pb:KR5c0067_SJB_005-120074a>
　通玄經曰無爲者道之常也¶
而無不爲¶
　通玄經曰大道無爲萬物自生而無不爲¶
侯王若能守¶
　南華經曰君子臨蒞天下莫若無爲也無¶
　爲也而後安其性命之情¶
萬物將自化¶
　南華經鴻蒙謂雲將曰汝徒處無爲而物¶
　自化¶
化而欲作¶<md:KR5c0067_HFL_005-009b>¶

　通玄經曰民欲作動者信令殊也不誠心¶
　於道令勤於上不應於下¶
吾將鎭之以無名之樸¶
　通玄經曰古之聖人以道鎭之在上無爲¶
　民化如神¶
無名之樸亦將不欲¶
　南華經曰萬物殊理道不私故無名無名¶
　故無爲上無爲也下亦無爲也¶
不欲以靜¶
　通玄經曰古之善爲君者無爲也無爲者¶<md:KR5c0067_HFL_005-010a>¶
<pb:KR5c0067_SJB_005-120074b>
　守靜也守靜能爲天下王¶
天下將自正¶
　通玄經曰上反清靜物將自正¶
　　　上德不德章第三十八(此章南華經/智北遊篇言)¶
　　　(上古聖人行不言之教無爲而天下/治故三皇道不可致五帝德不可至)¶
　　　(三王仁可爲也商周義可虧也五霸/禮相僞也七國兵相亂也故曰失道)¶
　　　(而後德失德而後仁失仁而後義失/義而後禮失禮而後兵夫禮者五常)¶
　　　(之末道之華忠信/之薄而亂之首也)¶
上德不德是以有德¶
　通玄經上德篇曰高莫高於天也天道無¶<md:KR5c0067_HFL_005-010b>¶

　爲尊高聖人法之天下定矣天道上德也¶
　上德不德是以有德¶
下德不失德是以無德¶
　通玄經曰下莫下於地也人道有爲卑下¶
　君子體之天下亂矣人道下德也下德不¶
　失德是以無德¶
上德無爲而無以爲¶
　通玄經上仁篇曰上古三皇上德無爲者¶
　天下歸之¶
下德爲之而有以爲¶<md:KR5c0067_HFL_005-011a>¶
<pb:KR5c0067_SJB_005-120074c>
　通玄經曰後世五帝下德有爲者四海歸¶
　之¶
上仁爲之而無以爲¶
　通玄經曰三皇上仁者海内歸之¶
上義爲之而有以爲¶
　通玄經曰商周上義者一國歸之¶
上禮爲之而莫之應¶
　通玄經曰五霸上禮者一鄉歸之¶
則攘臂而仍之¶
　通玄經曰七國無此道德仁義禮五者民¶<md:KR5c0067_HFL_005-011b>¶

　不歸也不歸用兵則攘臂而仍之天下大¶
　亂¶
故失道而後德¶
　南華經曰五帝失道而後用德德不可至¶
　也¶
失德而後仁¶
　南華經曰三王失德而後用仁仁可爲者¶
　也¶
失仁而後義¶
　南華經曰商周失仁而後用義義可虧也¶<md:KR5c0067_HFL_005-012a>¶
<pb:KR5c0067_SJB_005-120075a>
失義而後禮¶
　南華經曰五霸失義而後用禮禮相僞也¶
夫禮者¶
　通玄經曰末世爲禮者淺行之謂之仁義¶
　薄行之謂之禮智淺行之則薄得福夫禮¶
　者實之文也南華經曰聖人行不言之教¶
　道不可致德不可至仁可爲也義可虧也¶
　禮相僞也夫禮者道之華也¶
忠信之薄¶
　通玄經曰末世修仁義則正一國修禮樂¶<md:KR5c0067_HFL_005-012b>¶

　則正一鄉德薄者小¶
而亂之首¶
　通玄經曰五霸用禮爲兵主爲亂首南華¶
　經曰夫禮者而亂之首也¶
前識者¶
　通玄經曰古之爲道者深行之謂之道德¶
　淺行之則厚得福盡行之天下服¶
道之華¶
　通玄經曰古者修道德則正天下德厚者¶
　大也¶<md:KR5c0067_HFL_005-013a>¶
<pb:KR5c0067_SJB_005-120075b>
而愚之始¶
　通玄經曰五帝用德道先稱古雖愚而德¶
　有餘南華經曰古者至德之世其行徐徐¶
　其覺于于¶
是以大丈夫¶
　通玄經曰是以大丈夫恬然無思淡然無¶
　慮行乎無路遊乎無怠出乎無門入乎無¶
　房屬其精神偃其知見則内修其本不外¶
　飾其末道德無爲也¶
處其厚不處其薄¶<md:KR5c0067_HFL_005-013b>¶

　通玄經上仁篇又子問仁義禮何以生亂¶
　爲薄於道德也老子曰爲仁者必以人道¶
　哀樂論之爲義者必以人事取與論之四¶
　海之内哀樂不能徧竭府庫之財貨不足¶
　以贍萬民驕奢故知不如修道而行德因¶
　天地之性萬物自正而天下贍仁義因人¶
　情而附故薄之也是以大丈夫處其厚不¶
　處其薄¶
居其實不居其華¶
　通玄經又子問師曰後世仁義禮何以用¶<md:KR5c0067_HFL_005-014a>¶
<pb:KR5c0067_SJB_005-120075c>
　兵刑爲薄於道德老子曰古者循性而行¶
　謂之道得其天性謂之德道德淳厚不用¶
　兵刑也後世德性失然後用仁義仁義澆¶
　薄用兵刑也是以大丈夫居其實不居其¶
　華¶
故去彼取此¶
　通玄經曰故去彼取此天殃不起得於此¶
　者忘於彼則咎去福來¶
　　　昔之得一章第三十九(此章通玄經/言太古聖人)¶
　　　(修足譽之德不求人之譽己所以得/天下者非謂其履勢位稱尊號也言)¶<md:KR5c0067_HFL_005-014b>¶

　　　(善運天下之心得天下之力也後世/有南面之名無一人之譽而失天下)¶
　　　(也桀紂不爲王湯武不爲放古者聖/人天下數譽而不益善至譽無譽得)¶
　　　(至道之要也體天/無譽天下長乆也)¶
昔之得一者¶
　沖虚經曰道無形埒一氣九變復變而爲¶
　一一者天地人物形變之始也¶
天得一以清¶
　南華經曰天無爲以之清¶
地得一以寧¶
　南華經曰地無爲以之寧¶<md:KR5c0067_HFL_005-015a>¶
<pb:KR5c0067_SJB_005-120076a>
神得一以靈¶
　南華經曰夫恬淡寂寞虚靜無爲者此養¶
　神之道也則憂患不能入邪氣不能襲年¶
　壽長矣昔廣成子得之於道千二百歲而¶
　形容未嘗衰¶
谷得一以盈¶
　通玄經曰百川並流不注海者不爲谷河¶
　海之源淵流而不歇¶
萬物得一以生¶
　南華經曰萬物不得不昌此其道與¶<md:KR5c0067_HFL_005-015b>¶

侯王得一以爲天下正¶
　洞靈經曰古者侯王不貴其儀不采其譽¶
　可謂有識者也¶
其致之¶
　南華經曰致一則不二¶
天無以清將恐裂¶
　通玄經曰天二氣則成虹陽不能常且冬¶
　且夏月不知晝日不知夜¶
地無以寧將恐發¶
　通玄經曰地二氣則洩藏陰不能常¶<md:KR5c0067_HFL_005-016a>¶
<pb:KR5c0067_SJB_005-120076b>
神無以靈將恐歇¶
　通玄經曰人二氣則生病形勞而不休則¶
　歇神用而不已則滅神傷於喜怒思慮之¶
　患者神盡而形斃矣南華經曰形勞而不¶
　休則弊神用而不已則勞勞則竭竭則滅¶
　矣¶
谷無以盈將恐竭¶
　通玄經曰溝池澇則溢旱則枯川竭而谷¶
　虚丘夷而淵塞¶
萬物無以生將恐滅¶<md:KR5c0067_HFL_005-016b>¶

通玄經曰物之生也草木英華物之死也¶
　草木枯槁¶
　侯王無以貴高將恐蹷¶
通玄經曰在上不驕高而不危滿而不溢¶
　所以長守富貴若高危滿溢不能長乆¶
故貴以賤爲本高以下爲基¶
　通玄經符言篇曰人有三怨不知之乎爵¶
　高者人妬之官大者主惡之禄厚者人怨¶
　之夫爵益高者意益下官益大者心益小¶
　禄益厚者施益博修此三者怨不作故貴¶<md:KR5c0067_HFL_005-017a>¶
<pb:KR5c0067_SJB_005-120076c>
　必以賤爲本高必以下爲基¶
是以侯王自謂孤寡不穀¶
　通玄經道原篇曰聖人自謂孤寡不穀歸¶
　其本根¶
此其以賤爲本邪非乎¶
　通玄經曰志弱而事强託小以包大聖人¶
　法道之損者所以自賤也損則大天下長¶
　乆此天道之所成也¶
故致數譽無譽¶
　南華經曰上古聖人并包天地澤及天下¶<md:KR5c0067_HFL_005-017b>¶

　而不知其誰氏是故生無爵死無謚實不¶
　聚名不立此之謂大人天下數譽而不加¶
　善惡識所以貴哉至譽無譽矣¶
不欲碌碌如玉珞珞如石¶
　通玄經符言篇曰古者無爲尸名不爲謀¶
　府不爲事任不爲智主藏於無形行於無¶
　怠不爲福先不爲禍始始於無名動於不¶
　得己欲福先無禍欲利先遠害故無爲而¶
　寧者失其所寧即危無爲而治者失其所¶
　治即亂故不欲碌碌如玉珞珞如石¶<md:KR5c0067_HFL_005-018a>¶
<pb:KR5c0067_SJB_005-120077a>
　　　反者道之動章第四十(此章南華經/言至陰肅肅)¶
　　　(至陽赫赫肅肅出乎天赫赫發乎地/兩者陰陽交通成和而萬物生焉或)¶
　　　(爲之紀而莫見其形消息盈虚一晦/一明日改月化日有所爲而莫見其)¶
　　　(功生有所乎萌死有所乎歸始終相/反乎無端而莫知其所窮夫天地寒)¶
　　　(暑乃道陰陽之動用/生化萬物之有無也)¶
反者道之動¶
　通玄經曰陰氣勝變爲陽反者道之動也¶
弱者道之用¶
　通玄經曰陽氣勝變爲陰弱者道之用也¶
天下之物¶<md:KR5c0067_HFL_005-018b>¶

　通玄經曰天地之道有無相生萬物化也¶
　沖虚經曰萬物生化出入化機常生常化¶
生於有¶
　通玄經曰萬物動而與陽同波萬物生也¶
　沖虚經曰萬物有生皆出於機而常生也¶
　萬物生者不得不生終者生之必生者也¶
有生於無¶
　通玄經曰萬物靜而與陰同德萬物化也¶
　沖虚經曰萬物有化皆入機而常化也萬¶
　物化者不得不化生者化之必終者也¶<md:KR5c0067_HFL_005-019a>¶¶
<pb:KR5c0067_SJB_005-120077b>

道德眞經四子古道集解卷之五¶¶¶¶¶¶¶¶¶<md:KR5c0067_HFL_005-019b>¶¶¶¶¶¶¶¶¶¶


















　　　　　　　　　　　　　　　　¶

